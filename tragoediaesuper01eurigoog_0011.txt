iv PRAEFATIO.

recentiorem, quoe seculi quarti decimi initia vix attin-
git: qua quum sola utamur in decem fabulis postre-
mis, non est mirandum aliquanto majorem in his quam
in prioribus relinqui vitiorum segetem, in quibus cor·
rigendis etsi viri docti inde ab G. Cantero et Scaligero
usque ad novissima haec tempora non pauci elabora·
runt, tamen etiam posterior aetas habebit in quo se
exerceat. Omnino enim Euripidis tragoediae fortuna
usae minus secunda quam Sophoclis Aristophanisque
fabulae non solum longe plures et graviores quam illo-
rum expertae sunt omnis generis corruptelae, sed etiarn
numerosis recentiorum quorundam poetarum gramma·
ticorumve additamentis sunt interpolatae. Cujus teme-
ritatis quae plurima et manifestissimam Iphigenia
Aulidensi reperiuntur documenta aliquid excusationis
habent eo quod imperfectam fabulam illam reliquit
Euripides: sed aliis quoque fabulis minime pepercit
interpolatorum libido, adjectis versibus non paucis,
quos tamen plerumque non est difficile ab genuinis
discernere versibus Euripidis, si quis non solum tragi-
corum veterum inprimisque Euripidis ingenium dictio-
nemque bene noverit, sed etiam in recentiorum Graeco-
rum poesi, quae ab doctorum Alexandrinorum aetate
usque ad medii aevi tempora pertinet, ita sit versatus
ut in borum poetarum sentiendi dicendique rationem,
quae multis modis discrepat ab aequabili, tersa et ele-
ganti veterum Atticorum dictione, penitus se insinua-

verit. Multa hujusmodi primus sagaciter investigavit
in Phoenissis Valckenarius nonnulla etiam in aliis,
quas tamen non pari cura pertractandas sibi sumpse·
rat, fabulis, assentientibus, uno alterove loco excepto,
peritissimis quibusque barum rerum judicibus, dissen-
tientibus imperitis, quos dubiam codicum fidem ratione
potiorem babentes ne audiendos quidem, nedum refo-

 

